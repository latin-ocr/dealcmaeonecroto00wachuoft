—47-

Chalcidius in Plat. Timaeum pag. 279 ed. Wrobel:
........ Quare faciendum, nt ad certam explorationem Plato·
nici dogmatis commentum vetus advocetur medicorum et item
physicorum, inlustrium sane virorum, qui ad comprehendendam
sanae naturae sollertiam artus humani corporis facta mem-
brorum exsectione rimati sunt, quod existimabant ita demum
se suspicionibus atque opinionibus certiores futuros esse, si
tam rationi visus quam visui ratio concineret. Demonstranda
igitur oculi natura est, de qua cum plerique alii tum Alcmaeo
Crotoniensis, in physicis exercitatus quique primus exsectionem
aggredi ausus est, et Callisthenes, Aristotelis auditor, et Hero-
philus multa et praeclara in lucem protulerunt: duas esse
angustas semitas, quae a cerebri sede, in qua est sita potestas
animae summa ac principalis, ad oculorum cavernas meent
naturalem spiritum continentes. Quae cum ex uno initio
eademque radice progressae aliquantisper coniunctae sint in
frontis intimis, separatae bivii specie perveniunt ad oculorum
concavas sedes, qua superciliorum obliqui tramites porriguntur,
sinuataeque illic tunicarum gremio naturalem humorem reci-
piente globos complent munitos tegmine palpebrarum, ex quo
appellantur orbes. Porro quod ex una sede progrediantur
luciferae semitae, docet quidem sectio principaliter; nihilo
minus tamen intelligitur ex eo quoque, quod uterque oculus
moveatur una nec alter sine altero moveri queat. Oculi porro
ipsius continentiam in quattuor membranis seu tunicis nota-
verunt disparili soliditate. Quarum differentiam proprietatem-
que si quis persequi velit, maiorem proposita materia susci-
piet laborem. —

Dolendum est apud Chalcidium Alcmaeonis doctrinam
cum Callisthenis atque Herophili ita confundi, ut vix initium
‘duas esse angustas semitas ........ meent’ Crotoniatae red-
dere possimus. Corporis Hippocratici duo sunt loci, quibus
accuratius de oculi structura agitur, scil. de loc. in hom. 2
(VI 278 L.) et de princip. 17 (VIII 604 L.)‚ quorum auctores
Alcmaeonis librum exscripsisse verisimiliter coniecit Dielesius
Herm. XXVIII 421, 2 (cf. eiusdem dissertationem de Gorgia
et Empedocle actis academiae Berolinensis 1884 pag. 355 in-
sertam). Uterque nil de coniunctione nervorum oculariorum3

