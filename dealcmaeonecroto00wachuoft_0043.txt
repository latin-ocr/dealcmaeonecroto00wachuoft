—39—

diiudicatur haec res, hoc Alcmaeoni laudi dandum esse videtur,
quod primus hanc ad normam homines a ceteris animalibus
segregavit. ¹) Qua doctrina quantum inter aequales Alcmaeo
praestiterit, Aristotelis docent verba quamvis improba in non-
nullos philosophos: oc ἀρχαῖοι τὸ φρονεῖν καὶ τὸ αἰσθάνεσθαι
ταυτὸν εἶναι’ φασιν (de an. III 3 pag. 427 a 21)3 et recte
Philippsonus ne ipsum quidem Stagiritam Alcmaeone meliora
excogitasse annotat: ὅτι μὲν οὗν οὐ ταύτόν ἐστι τὸ αἰσθάνε-
σθαι καὶ τὸ φρονεῖν, φανερόν· τοῦ μὲν γὰρ πᾶσι μέτεστι, τοῦ
δὲ ὀλίγοις τῶν ζςόων (ib. b 6). Empedocles autem, quem Alc-
maeonis librum in suo περὶ φύσεως opere conscribendo saepius
adhibuisse infra patescet, huic ni fallor Alcmaeonis opinioni
contrarius exsistit, cum sensus a ratione distinguendos esse
et ipse arbitratus (Rohde Psyche pag. 469) tamen docet:
πάντα γὰρ ἴσθι φρόνησιν ἔχειν καὶ νώματος αἶσαν,
sententiae vim verborum positione manifesto augens.

Itaque solus homo ratione est praeditus, qua quamquam
bestiis praestat, a deis longe superatur. Qua de causa cavet
Alcmaeo ne nimium rationi tribuat, ita ut in occultis rerum
causis explorandis ad coniecturas refugere non dedignetur ille
quidem, sed quam illae sint incertae nunquam nesciat et
vanis futilibusque opinionibus commenticiis, quae sensuum
confirmatione plane careant, in rebus abditis progredi nolit
(cf. fragm. XVII), ab Heracliti Parmenidisque insolentia remo-
tissimus. Haec est qua medico ingrediendum est via, nec sine
magno medicinae detrimento factum est, ut posteriores medici
philosophiae magis quam medicinae ratione de humani corporis
natura locuti vanis coniecturis indulgerent3 quae opinionum
commenta suo iure vituperat libri de prisca medicina auctor
(Hippocr. I 2, 1 Kiihlewein) quem Alcmaeonis placita respicere
infra videbimus: διὸ οὐκ ἠξίουν ἔγωγε κενῆςῖ) αὐτὴν (scil.
medicinam) ὑποθέσιος δεῖσθαι ὥσπερ τὰ ἀφανέα καὶ ἀπορεό-

1) Brandisius tamen (Gesch. d. Entwicklzmq d. Philos. I 190) haud
recte solam vivendi facultatem („Lebensprimip“) ab Alcmaeone plantis
concessam esse dicit. Magnopere enim distat aut sola vivendi facultate
praeditum esse aut praeter eam sensibus, quare bestias a plantis Aristo-
teles saepius distinguit (de sensu 43ss¹¹ 10, al.).

2· Gomperz Grieeh. Dent-er 245 sq.

