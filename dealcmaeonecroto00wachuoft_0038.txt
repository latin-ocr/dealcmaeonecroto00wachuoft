-. 34.-

Altera pars,

Fragmenta.

Fragm. Ι.

La'ert. Diog. VIII 83: Ἀλκμαίων Κροτωνιήτης τάδε ἔλεξε,
Πειρίθου υἱός, Βροντίνῳ καὶ Λέοντι καὶ Βαθύλλω· Περὶ τῶν
ἀφανέων, περὶ τῶν θνητῶν σαφήνειαν μὲν θεοὶ ἔχοντι· ὡς δὲ
ἀνθρώποις τεκμαίρεσθαι καὶ τὰ ἑξῆς. -

Suo iure haeserunt viri docti in vocibus περὶ τῶν θνη-
τῶν, quae sensu carent. Nam eil) sine dubio errant qui quae
tradita sunt servari posse arbitrantur, rati Alcmaeonem aut
voce ἀφανέων divina aut voce θνητῶν ea quae sensibus per-
cipiuntur significasse. Neutra enim interpretatio sine molestia
ferri potest neque facile est intellectu, cur sententiae vim
perversa oppositione Alcmaeo debilitaverit, cum solitis verbis
eisque multo distinctioribus uti ei licuerit.> Neque tamen ad
Zesseri, Cobeti (in Lae’rtii edit. 1. 1.), Gomperzii (Griech. Denker
Ι 119) partes accedam qui interpretationem illam recte sper-
nentes verba περὶ τῶν θνητῶν ut extrinsecus interpolata de-
lenda esse putant3 quamquam etiam Ioa. Iacob. Reiskium,
cuius egregiae in Laertium Diogenem animadversiones e codice
Havniensi excerptas in Hermae vol. XXIV 302 sqq. magnam
partem publici iuris factas invenies, similiter illis hoe de loco
iudicasse Dielesius qua est benignitate certiorem me facit.
Annotavit enim in manuscripto suo libello Reiskius haee:
‘Post περὶ τῶν ἀφανέων addendum ἤ. Nolim tamen conten-
dere haee verba non aut a La'ertio aut ab alio quodam sedulo
lectore explicandi gratia aspersa fuisse.' Qui omnes qui fac-
tum sit ut glossema quod putant περὶ τῶν θνητῶν verbis
περὶ τῶν ἀφανέων adderetur explicare neglegunt. Nec multum

1) lta Unna l. l. pag. 633 Krug Allyem. Handwo'rtcrbuch d. philos⁴
Wz‘ss. s. v. Alkmae0n3 Dictionnaire cles sciences philos. 1 s. v. Alcmeon.

 

