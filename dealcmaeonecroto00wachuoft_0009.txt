-5—

ex Aristotele fluxisse dicat.¹) An veri similius Neopythago-
reorum aliquem, cum suae sectae Alcmaeonem annumerari
vellet, Pythagorae eum fuisse aequalem verbis Aristotelicis
addidisse? At minime dubium quin talis homo non aequalem
verum discipulum Pythagorae Crotoniatam fuisse praedicaverit,
cui rei ipsius Iamblichi verba testimonio sunt. Itaque verba
illa Aristotelica Neopythagoreorum aetatem sine dubio ante-
cedunt. Iam etiamsi quis Alexandreae, ubi multas et gravissi-
mas maculas textui Aristotelico aspersas esse constat, a lectore
quodam sedulo annotata, postea in textum recepta ea esse
coniciat, idem hoc certe concedat necesse est, annotationem
illam non antiquissimam solum, sed etiam fide prorsus dignam
esse, cum Alexandrinis grammaticis ipso Alcmaeonis libro uti
etiamtunc licuerit (cf. pag. 33).

At, inquiunt isti, negligitur illud enuntiatum interpretibus
antiquis! Habemus duo in hunc metaphysicorum librum com-
mentaria, scil.Asclepium et Alexandrum. Quid Asclepius? Ἱστο-
ρεῖ δὲ (sc. Aristoteles) ὅτι καὶἈλκμαίων ὁ Κροτωνιάτης τὸν αὐτὸν
τρόπον τούτοις ἀπεφήνατο· εἰς γὰρ ἐναντίωσίν τινα ἕκαστον τῶν
ὄντων ἀνάγειν ἐπειρᾶτο καὶ οὗτος ὡς ἀρχῶν οὐσῶν τῶν ἐναν-
τιώσεων. καὶ ἢ οὗτος παρὰ τῶν Πυθαγορείων παρέλαβεν ἢ οἶ
Πυθαγόρειοι παρὰ τούτου· καὶ γὰρ κατέλαβεν ὁ Ἀλκμαίων
γέροντα τὸν Πυθαγόραν κτλ. (pag. 39, 21 Hayduck). At
neminem, opinor, qui Alexandri Asclepiique commentarios paullo
diligentius tractaverit fugiet ut ab Alexandro codicis Ab ita ab
Asclepio codicis Ε lectiones non semper, saepissime tamen ad-
hiberi, id quod hic quoque factum esse inde constat, quod
paullo post (pag. 9362. 34) μέγα μικρόν Alexander cum Ab,
μικρὸν μέγα Asclepius cum E praebet. Quid? Hoc si con-
stat, nonne Alexandri quoque silentio omnem vim probandi
exsectam esse vides? Ceterum Alexander non is est qui scho-
lastico more Aristotelis verba digito sequatur, sed cum philo-
sophia unice ci cordi sit, res historicas praesertim tam apertas
intelligentiae auditoris vel lectoris committere solet. Praeterea
verba illa Alexandrum non legisse ut ex ipso cius loco demon-

1) Quo ex fonte Laertium quoquc Diogenem (VIII 83 καὶ οὗτος
Πυθαγόρου διήκουσε) sua hausisse indicaverim.

 

- ,- man—--———-—„

