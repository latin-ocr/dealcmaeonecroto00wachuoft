-90—

torem adhibuit Pythagoreus in suum usum Alcmaeonianam

de bestiarum hominumque differentia doctrinam verterit, plane
incertus haerebis (Rohde Psyche 464, 1 extu). —

Sed latius res patet. Quaerendum est, quae ratio intercedat
inter Pythagoreorum societatem totamque scholam medicam
Crotoniensem. Cui quaestioni ut viam muniamus, Peterseni
(Studien pag. XI) coniecturam quandam antea refellamus oportet.
Huic enim ab Elothale Coo medico hanc doctrinam Alcmaeo
sumpsisse videtur inspicienti Iambl. v, Pyth. 34: καὶ Μητρό-
δωρός τε ὁ Θύρσου τοῦ πατρὸς Ἐπιχάρμου καὶ τῆς ἐκείνου
διδασκαλίας τὰ πλεῖστα πρὸς τὴν ἰατρικὴν μετενέγκας, ἐξηγού-
μενος τοὺς τοῦ πατρὸς λόγους πρὸς τὸν ἀδελφόν φησι τὸν
Ἐπίχαρμον. . . ,τῶν διαλέκτων ἀρίστην λαμβάνειν τὴν Δωρίδα.
Quae verba ita interpretari videtur, ut Metrodorus Epicharmi
dicatur frater, qua ex re Thyrso plane neglecto colligit, ambo
Elothalis esse filios3 nam hic Epicharmi pater fuisse dicitur
(Diog. VIII 1, ὃς 3, 1). Utut de hoc loco difficillimol) iudi-
cabis, hoc facile intellectu non est, nec quare haec verba ad
doctrinam de contrariorum in corpore humano aequitate per-
tineant, nec quo iure ad Elothalem Peterse-nus eam transferat.
Neque enim usquam, quod seiam, traditum est medicum Elo-
thalem fuisse3 immo ex his ipsis verbis medicam illam quae-
cumque fuit doctrinam neque ab Epicharmo neque ab Elothale
profectam esse elucet, cum diserte dicat lamblichus Metrodorum
demum quae a patre accepisset in medicinae usum vocasse.

Equidem Suidam potius huc advocandum esse censeo nar·
rantem (s. V. Δημοκήδης) Democedis Crotoniatae patrem fuisse
Calliphontem ἱερέα γενόμενον ἐν Κνίδῳ, unde Krischeus (For-
sehzmyen ειιν alten Philos. I 72) collata Herodoti de Democedis
fatis narratione recte concludit Calliphontem medicum Cnido
Crotonem (Herod. III 135 τςό πατρί) emigrasse. Itaque a Calli-
phonte Cnidio schola Crotoniensis originem duxisse videtur.²)

1) Cf. Rohdeum (Mus. Rhen. 27, 57) et Nauckium (in edit. sua
Petropoli 1884).

2) Haeserus narrat (pag. 101) Eudoxum Cnidium eiusque discipulum
Chrysippum, et ipsum Cnidium atque Erasistrati magistrum, ut a Phili-
stione medicina imbuerentur Crotonem profectos esse. Quod si verum,
memoriam antiquae cognationis etiam Platonis temporibus servatam esse

