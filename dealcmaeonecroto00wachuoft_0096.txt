-92-

Sed cum Democedes in patriam reversus Milonis Croto·
niensis athletae nobilissimi7 qui ipse Pythagorae gener fuisse
dicitur (lambl. 287), filiam in matrimonium duxerit (Herod.
ΙΙΙ 137), Milonem autem Pythagoreum fuisse lamblichus tradat,
cumque idem scriptor Apollonium secutus (cf. 254) Democedem
Pythagoreis a Cylone vexatis praefuisse itaque mortem occu-
buisse narret (pag. affl—261), Krischeus tunc certe non solum
ipsum Democedem, sed etiam omnes medicos Crotonienses ei
aequales ad Pythagoreorum societatem accessisse contendit.¹)
Sed ut Apollonii historiam veram esse concedamus (quamquam
quanta sit Tyanensis fides quis nescitP), movet suspicionem quod
neque Herodotus (1.1.) neque Athenaeus (530 B) neque Aelianus
(v. hist. VIII 17) neque Dio Cassius (XXXVIII, 18) neque Photius
(bibl. 37ss a 34) neque Suidas (s. v.) Pythagoreum Democedem
nominant. Ne lamblichus quidem satis sibi constat, eum in
enumerandis Crotoniensibus Pythagorae asseclis (pag. 267)
Democedem non commemoret. Praeterea haud scio an id quod
de Democede Krischeus contendit, in ceteros medicos Croto-
nienses non valeat. Denique Alcmaeonem certe a Pythagoreis
diligentissime segregandum esse docet Aristoteles.

Itaque Crotoniensem medicorum sectam a Pythagoreis
secernendam esse putaverim, ita tamen, ut non solum artam
amicitiam (cuius Alcmaeonis quoque liber monumentum est),
i. e. doctrinae et consuetudinis commercium, inter utrosque
intercessisse, sed etiam utriusque sectae asseclis ad alterius
societatem accedere licitum esse credamus. Quod Pythagoreos
imprimis fecisse ipsa re veri est simillimum. Nam et Croto-
niensem ad scholam multo certe expeditior patebat aditus
quam ad ipsorum societatem legibus severissimis adstrictam,
neque solum qua fuerint πουλυμαθίῃ, sed etiam quantopere
medicinae imprimis faverint nemo nescit3 cuius tamen artis
eam tantum partem excoluisse dicuntur, quae maxime ab
hominibus artis imperitis tractari soleat. sc. victus rationem.
Verum ne hanc quidem a Pythagoreis Crotonem allatam esse

1) Iosephus ca. Apionem I 164 (pag. 30, 25 Niese) etiam Calliphontem
Crotoniatam Πυθαγόρου συνουσιαστὴν fuisse narrat. Sed auctore utitur
Hermippo, quo dc satis habco ad Dox. Proll. p. 150 te delegare.

