-59-

que idem esse statuit. Iam Aristoteles Empedoclem cogitandi
actionem σωματικόν τι ὥσπερ τὸ αἰσθάνεσθαι putasse tradit
(de an. III 3, 427 a 26); unde Alcmaeonem posuisse contra-
rium, h. e. animam ἀσώματον esse, concludi posse videtur.
Tamen equidem Gomperzii (l. l. 122) a partibus sto, qui nescio
qua ex materia animam constare cum e stellarum compara-
tione (id quod nil refert) tum inde colligit, quod nil nisi quod
materiae particeps sit circulo moveri queat. Nam quamquam
contra Gomperzium facere videtur Plato qui animam et cor-
pore vacare et ἆεικίνητον esse docet, tamen valde me dubitare
profiteor, num talis qualem Alcmaeonis Rohdeus fingit de
anima opinio ante Platonem apud Graecos exstiterit, cum ne
Anaxagorae quidem νοῦς materiae plane expers sit. Praeterea
nescio an Theophrastus non solum σωματικόν τι ut sensus ita
rationem, sed fere idem ea esse Empedoclem putasse inique¹)
iudicaverit (cf. Dox. 502, 7—13). Itaque vereor ne in hac Alc-
maeonis atque Empedoclis comparatione de corporea tantum
cogitandi natura non cogitaverit Theophrastus, sed ut revera
sensus rationemque non origine solum, sed natura quoque
unum idemque putantem Empedoclem Alcmaeoni opponat.

Fragm. X.

Aristot. de an. I 2, 405 a 29: κινεῖσθαι γὰρ καὶ τὰ
θεῖα πάντα συνεχῶς ἀεί, σελήνην, ἥλιον, τοὺς ἀστέρας καὶ τὸν
οὐρανὸν ὅλον.

Laertius Diog. VIII 83: ἔφη δὲ καὶ τὴν ψυχὴν ἀθά-
νατον καὶ κινεῖσθαι αὐτὴν συνεχῶς ὡς τὸν ἥλιον καὶ τὴν σελή- ,
νην, καὶ ὅλον τὸν οὐρανὸν [sic Zellerus‚ libri σελήνην καθόλου]
ταύτην ἔχειν ἀΐδιον φύσιν. 2)

Aetius Plac. II 16, 2. 3 (Dox. 345 a 19, b 22); Ἀλκμαίων
καὶ οἵ μαθηματικοὶ τοὺς πλάνητας τοῖς ἀπλανέσιν ἀπὸ ὸυσμῶν

1) Ita saepius Aristoteles quoque: Rohde 1. l. 469, 1 extr.; Zeller
1⁵ 727, 1.

2) Sic verba continno. Nam disiecta apud La'crtinm latere scriptoris
membra docet quem modo attuli locus Aristotelicus. Videntur igitur
quae alterius capitis fuerunt verba. extrema a librariis primum omissa,
tum exeunti capiti priori in margine falso adscripta, deinde in textum
recepta esse. Ut nunc leguntur, sententiarum ordinem turbant.

