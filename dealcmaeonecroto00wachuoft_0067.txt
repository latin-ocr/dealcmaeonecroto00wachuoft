 

,- 53—

’τις ἐπιτάμῃ ἄγονοι γίγνονται οῖ ἐπιτμηθέντες; ac mire con-
sentiunt quae leguntur iu libello qui inscribitur Hermippus
de astrologia pag. 19, 17 edd. Viereck-Kroll.

Fuit igitur cum huic meae coniecturae plaudereni. At si
semen omnibus de corporis partibus defluere cum Censorino
putamus, liquorem esse dicamus oportet e carne, medullis etc.
secretum3 sin Plutarchi sequimur opinionem, non liquorem
e cerebro defluentem , sed ipsius cerebri partem intelligemus.
Itaque in unum confundi placita illa nequeunt.¹)

Sed utri fides habenda? Tanneryus (1.1. pag. 217) Cen-
sorini a partibus stat, sed in eo tantum nititur, quod e voce
ἡγεμονικόν illam de cerebro animae sede opinionem Alcmaeoni
non esse tribuendam sibi persuasit. At vide sis quae ad
fragm. VIII annotavi (pag. 50). Ego contraria via ingressus
ob ipsam cerebri mentionem Ae'tio palmam tribuere malo.

Fragm. XIII.

Censor. d. d. nat. 5, 4: Illud quoque ambiguam facit
inter auctores opinionem, utrumne ex patris tantummodo
semine partus nascatur, ut Diogenes et Hippon Stoicique scrip-
serunt, an etiam ex matris, quod Anaxagorae et Alcmaeoni
nec non Parmenidi Empedoclique et Epicuro visum est.

Fragm. XIV.

Censor. d. d. nat. 6, 4: Ex quo parente seminis amplius
fuit, eius sexum repraesentari dixit Alcmaeo. —

Tanneryus (l. l. pag. 215) hanc opinionem simillimam ’
esse dicit Parmenideae eadem de re sententiae. Sed quam
ille Parmenideam esse putat, Democriteam esse ostendit Diele-
sius (Doxogr. 191). Ac ne Democriti quidem placitum satis
congruere docet Aristoteles d. gen. an. IV 1, 764 a 10 ὁπο-
τέρου ἂν κρατήσῃ τὸ σπέρμα τὸ ἀπὸ τοῦ μορίου ἐλθὸν
ᾧ διαφέρουσιν ἀλλήλων τὸ θῆλυ καὶ τὸ ἄρρεν (eius sexum
repraesentari).

1) Similiter errat Galenus qui Hippocratem eadem de semine docere
vult atque Platonem (Daremberg Ie commentaire de Gulie‘n sur le Time'e p. 45).

